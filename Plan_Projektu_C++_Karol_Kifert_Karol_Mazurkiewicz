K&K Civilization
Projekt tworzony w dwie osoby będzie grą strategiczną 2D, zrobioną na silniku 
Unreal Engine 4. Singleplayer rozgrywka polegająca na zajęciu całej mapy. 
Świat będzie losowo generowany, najprawdopodobniej skryptem w Pythonie. 
Nałożone będą ograniczenia co do wielkości i ilości kontynentów oraz basenów
wodnych wokół nich. Gra będzie się zaczynać od wyboru ilości A.I. (3-5). 
Następnie przedstawiony zostanie przebieg rozgrywki (planujemy napisać 
tutorial przed faktyczną rozgrywką), mianowicie głównym systemem w grze 
będzie tzw. "Nastawienie", które będzie zależne od takich czynników, jak: 
morale ludzi w państwie, ilość prowadzonych wojen/sojuszy, rozwój technologiczny, 
zamożność państwa i rozwój gospodarki oraz poboczne losowo generowane misje (eventy).
Po krótkim wprowadzeniu skrypt przypisze Nastawienie do botów i zacznie się sam gameplay. 
Będzie on polegał na podejmowaniu decyzji o rozwoju państwa i podejścia do zajęcia całego świata. 
Będzie możliwy wolny wybór co do Nastawienia w trakcie rozgrywki i będzie się on odpowiednio 
zmieniał wraz z jej przebiegiem. Nastawienie będzie ukazane w formie kolorowego paska 
od zielonego do czarnego, oznaczającego odpowiednio pokojowe lub agresywne Nastawienie. 
Każda podjęta decyzja będzie miała wpływ na Nastawienie, co może skutkować np. 
zablokowaniem zawarcia sojuszu z innymi państwami na poziomie czerwonym. 
Jeśli chodzi o funkcjonalność A.I., to będzie ona działać w taki sposób, że jeden z botów 
(gracz nie wie, który) będzie podejmować stosunkowo poprawne decyzje i będzie 
"głównym przeciwnikiem", podczas gdy reszta nie będzie prowadzić rozgrywki na takim poziomie. 
Będzie dostępność do jednostek, które będą mogły się dowolnie poruszać 
po lądzie lub w późniejszych etapach gry drogami wodnymi w różnych celach, 
takich jak wojna czy zawarcie sojuszu. Na początku projektu zaczniemy od skryptu 
na generowanie mapy oraz stworzenia prostego menu gry (1-2 tydzień). Kolejnym krokiem 
będzie stworzenie A.I. i sprawdzenie ich działania na mapie (czy gra będzie w stanie 
sama działać bez gracza 3-5 tydzień). Po tym nastąpi wprowadzenie gracza razem z mechanikami gry, 
takimi jak poruszanie się czy layout w trakcie rozgrywki (6-12 tydzień). 
W ostatnie 3 tygodnie przed prezentacją projektu planujemy naprawić ewentualne niedociągnięcia i 
dopracować całą grę, aby działała tak, jak tego oczekujemy.

